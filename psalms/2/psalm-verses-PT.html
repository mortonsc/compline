<div class="verses"><p><span class="verse-number">2.&nbsp;</span>Vana locúti sunt unusquísque ad próximum <b>su</b>um:&nbsp;<span class='red'>*</span> lábia dolósa, in corde et cor<i>de</i> <i>lo</i><b>cú</b>ti sunt.<br></p><p><span class="verse-number">3.&nbsp;</span>Dispérdat Dóminus univérsa lábia do<b>ló</b>sa,&nbsp;<span class='red'>*</span> et lin<i>guam</i> <i>ma</i><b>gní</b>loquam.<br></p><p><span class="verse-number">4.&nbsp;</span>Qui dixérunt: Linguam nostram magnificábimus,&nbsp;<span class='red'>†</span> lábia nostra a <b>no</b>bis sunt,&nbsp;<span class='red'>*</span> quis noster <i>Dó</i><i>mi</i><b>nus</b> est?<br></p><p><span class="verse-number">5.&nbsp;</span>Propter misériam ínopum, et gémitum <b>páu</b>perum,&nbsp;<span class='red'>*</span> nunc exsúrgam, <i>di</i><i>cit</i> <b>Dó</b>minus.<br></p><p><span class="verse-number">6.&nbsp;</span>Ponam in salu<b>tá</b>ri:&nbsp;<span class='red'>*</span> fiduciáliter a<i>gam</i> <i>in</i> <b>e</b>o.<br></p><p><span class="verse-number">7.&nbsp;</span>Elóquia Dómini, elóquia <b>ca</b>sta:&nbsp;<span class='red'>*</span> argéntum igne examinátum, probátum terræ pur<i>gá</i><i>tum</i> <b>sép</b>tuplum.<br></p><p><span class="verse-number">8.&nbsp;</span>Tu, Dómine, servábis nos: et custódi<b>es</b> nos&nbsp;<span class='red'>*</span> a generatióne hac <i>in</i> <i>æ</i><b>tér</b>num.<br></p><p><span class="verse-number">9.&nbsp;</span>In circúitu ímpii <b>ám</b>bulant:&nbsp;<span class='red'>*</span> secúndum altitúdinem tuam multiplicásti fí<i>li</i><i>os</i> <b>hó</b>minum.<br></p><p><span class="verse-number">10.&nbsp;</span>Glória Pátri, et <b>Fí</b>lio,&nbsp;<span class='red'>*</span> et Spirí<i>tu</i><i>i</i> <b>Sán</b>cto.<br></p><p><span class="verse-number">11.&nbsp;</span>Sicut érat in princípio, et núnc, et <b>sém</b>per,&nbsp;<span class='red'>*</span> et in sǽcula sæcu<i>ló</i><i>rum</i>. <b>A</b>men.<br></p></div>
<i class='red'>Psalm 12</i>
<div class="verses"><p><span class="verse-number">1.&nbsp;</span>Usquequo, Dómine, obliviscéris me in <b>fi</b>nem?&nbsp;<span class='red'>*</span> úsquequo avértis fáciem <i>tu</i><i>am</i> <b>a</b> me?<br></p><p><span class="verse-number">2.&nbsp;</span>Quámdiu ponam consília in ánima <b>me</b>a,&nbsp;<span class='red'>*</span> dolórem in corde me<i>o</i> <i>per</i> <b>di</b>em?<br></p><p><span class="verse-number">3.&nbsp;</span>Usquequo exaltábitur inimícus meus <b>su</b>per me?&nbsp;<span class='red'>*</span> réspice, et exáudi me, Dómine, <i>De</i><i>us</i> <b>me</b>us.<br></p><p><span class="verse-number">4.&nbsp;</span>Illúmina óculos meos ne umquam obdórmiam in <b>mor</b>te:&nbsp;<span class='red'>*</span> nequándo dicat inimícus meus: præválui ad<i>vér</i><i>sus</i> <b>e</b>um.<br></p><p><span class="verse-number">5.&nbsp;</span>Qui tríbulant me, exsultábunt si motus <b>fú</b>ero:&nbsp;<span class='red'>*</span> ego autem in misericórdia tu<i>a</i> <i>spe</i><b>rá</b>vi.<br></p><p><span class="verse-number">6.&nbsp;</span>Exsultábit cor meum in salutári tuo:&nbsp;<span class='red'>†</span> cantábo Dómino qui bona tríbuit <b>mi</b>hi:&nbsp;<span class='red'>*</span> et psallam nómini Dómi<i>ni</i> <i>al</i><b>tís</b>simi.<br></p><p><span class="verse-number">7.&nbsp;</span>Glória Pátri, et <b>Fí</b>lio,&nbsp;<span class='red'>*</span> et Spirí<i>tu</i><i>i</i> <b>Sán</b>cto.<br></p><p><span class="verse-number">8.&nbsp;</span>Sicut érat in princípio, et núnc, et <b>sém</b>per,&nbsp;<span class='red'>*</span> et in sǽcula sæcu<i>ló</i><i>rum</i>. <b>A</b>men.<br></p></div>
<i class='red'>Psalm 15</i>
<div class="verses"><p><span class="verse-number">1.&nbsp;</span>Consérva me, Dómine, quóniam sperávi in te:&nbsp;<span class='red'>†</span> Dixi Dómino: Deus meus <b>es</b> tu,&nbsp;<span class='red'>*</span> quóniam bonórum meó<i>rum</i> <i>non</i> <b>e</b>ges.<br></p><p><span class="verse-number">2.&nbsp;</span>Sanctis, qui sunt in terra <b>e</b>jus,&nbsp;<span class='red'>*</span> mirificávit omnes voluntátes me<i>as</i> <i>in</i> <b>e</b>is.<br></p><p><span class="verse-number">3.&nbsp;</span>Multiplicátæ sunt infirmitátes e<b>ó</b>rum:&nbsp;<span class='red'>*</span> póstea acce<i>le</i><i>ra</i><b>vé</b>runt.<br></p><p><span class="verse-number">4.&nbsp;</span>Non congregábo conventícula eórum de san<b>guí</b>nibus,&nbsp;<span class='red'>*</span> nec memor ero nóminum eórum per lá<i>bi</i><i>a</i> <b>me</b>a.<br></p><p><span class="verse-number">5.&nbsp;</span>Dóminus pars hereditátis meæ, et cálicis <b>me</b>i:&nbsp;<span class='red'>*</span> tu es, qui restítues hereditátem <i>me</i><i>am</i> <b>mi</b>hi.<br></p><p><span class="verse-number">6.&nbsp;</span>Funes cecidérunt mihi in præ<b>clá</b>ris:&nbsp;<span class='red'>*</span> étenim heréditas mea præclá<i>ra</i> <i>est</i> <b>mi</b>hi.<br></p><p><span class="verse-number">7.&nbsp;</span>Benedícam Dóminum, qui tríbuit mihi intel<b>lé</b>ctum:&nbsp;<span class='red'>*</span> ínsuper et usque ad noctem increpuérunt me <i>re</i><i>nes</i> <b>me</b>i.<br></p><p><span class="verse-number">8.&nbsp;</span>Providébam Dóminum in conspéctu meo <b>sem</b>per:&nbsp;<span class='red'>*</span> quóniam a dextris est mihi, <i>ne</i> <i>com</i><b>mó</b>vear.<br></p><p><span class="verse-number">9.&nbsp;</span>Propter hoc lætátum est cor meum, et exsultávit lingua <b>me</b>a:&nbsp;<span class='red'>*</span> ínsuper et caro mea requi<i>é</i><i>scet</i> <b>in</b> spe.<br></p><p><span class="verse-number">10.&nbsp;</span>Quóniam non derelínques ánimam meam in in<b>fér</b>no:&nbsp;<span class='red'>*</span> nec dabis sanctum tuum vidére cor<i>rup</i><i>ti</i><b>ó</b>nem.<br></p><p><span class="verse-number">11.&nbsp;</span>Notas mihi fecísti vias vitæ,&nbsp;<span class='red'>†</span> adimplébis me lætítia cum vultu <b>tu</b>o:&nbsp;<span class='red'>*</span> delectatiónes in déxtera tua us<i>que</i> <i>in</i> <b>fi</b>nem.<br></p><p><span class="verse-number">12.&nbsp;</span>Glória Pátri, et <b>Fí</b>lio,&nbsp;<span class='red'>*</span> et Spirí<i>tu</i><i>i</i> <b>Sán</b>cto.<br></p><p><span class="verse-number">13.&nbsp;</span>Sicut érat in princípio, et núnc, et <b>sém</b>per,&nbsp;<span class='red'>*</span> et in sǽcula sæcu<i>ló</i><i>rum</i>. <b>A</b>men.<br></p></div>
